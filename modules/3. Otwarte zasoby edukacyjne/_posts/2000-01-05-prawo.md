---
layout: "course_page"

title: "Prawo"

---

<div class="text-center screen-title">
Prawo autorskie, wolne licencje, dozwolony użytek, domena publiczna
</div>

<div class="screen-content">
  
  <p>Aby tworzyć własne zasoby i udostępniać je w internecie, trzeba poznać podstawy prawa autorskiego. Bardzo przydają się też wolne licencje, które ułatwią dokonanie wyboru, w jakim stopniu chcemy nasze prace uwolnić (czyli co inni będą mogli zrobić z naszą pracą). </p>
  
  <p style="margin-top: 20px;"><strong>Prawo autorskie - podstawowe informacje</strong> <br> Czyli co warto wiedzieć zanim zaczniemy szukać otwartych zasobów edukacyjnych?</p>
  <p>Prawo autorskie (ang. copyright, symbol: ©) to pojęcie prawnicze oznaczające <strong>ogół praw przysługujących autorowi utworu</strong> albo przepisy upoważniające autora/kę do decydowania o użytkowaniu dzieła i czerpaniu z niego korzyści.</p>
  <p>Ustawa o prawie autorskim i prawach pokrewnych definiuje utwór jako każdy przejaw działalności twórczej człowieka o indywidualnym charakterze, ustalony w jakiejkolwiek postaci, niezależnie od wartości, przeznaczenia i sposobu wyrażenia.</p>
  <p>Dlatego większość informacji, z których korzystamy, jest przedmiotem prawa autorskiego. Nie tylko książka, piosenka czy film, ale także e-mail do kolegi, zdjęcie zrobione komórką i komentarz na forum są utworami. Podlegają one automatycznie restrykcjom praw autorskich. Utwór nie musi być wcześniej rozpowszechniony. Zdjęcie zrobione przez Ciebie jest utworem niezależnie od tego, czy je upublicznisz. Prawa chronią utwór od momentu jego powstania.</p>
  <p style="margin-top: 20px;"><strong>Twórca i dzieło</strong> <br> Kim jest twórca i co to jest dzieło?</p>
  <p>W zasadzie, każdy z nas jest twórcą, wystarczy, że podczas wykładu lub zebrania, w naszych notatkach umieścimy też mały rysunek. Ten rysunek automatycznie staje się dziełem. Każda nasza prezentacja czy konspekt lekcji, ułożone przez nas zadania lub ćwiczenia czynią z nas twórców. Czy zastanawiałaś/eś się kiedyś, kto i kiedy może skorzystać z Twojej twórczości?</p>
  <p>Czym jest dzieło?</p>
  <p>
      <ul>
        <li class="bullet">Musi to być rezultat <strong>pracy człowieka</strong>.</li>
        <li class="bullet">Musi to być przejaw działalności twórczej.</li>
        <li class="bullet">Musi mieć <strong>indywidualny charakter</strong>.</li>
        </ul>
        </p>
  <p>Jeśli dzieło naszych rąk i umysłu zawiera w sobie pierwiastek indywidualnej działalności twórczej, to mamy do czynienia z utworem oraz z autorem.</p>
  <p>Utwór może być:</p>
  <p>
      <ol>
        <li class="bullet">oryginalny;</li>
        <li class="bullet">zależny - czyli taki, który powstał z wykorzystaniem innego utworu (np. tłumaczenie, kolaż);</li>
        <li class="bullet">inspirowany - czyli taki, który powstał dzięki inspiracji innym utworem (w tę kategorię wpada również parodia i pastisz).</li>
        </ol></p>
  
  
  <p style="margin-top: 20px;"><strong>Prawo autorskie</strong></p>
  <p>Prawo autorskie dzielimy na osobiste (niezbywalne) i majątkowe.</p>
  <p>Prawo osobiste - niezbywalne:</p>
  <p>
    <ol>
      <li class="bullet">prawo do rozpoznania autorstwa,</li>
      <li class="bullet">prawo do integralności utworu,</li>
      <li class="bullet">prawo do pierwszego rozpowszechnienia.</li>
      </ol></p>
      
   <p>Utwór, z którego korzystamy musi być poprawnie oznaczony imieniem i nazwiskiem lub pseudonimem autora/ki. Przypisanie sobie autorstwa cudzego utworu lub przytaczanie fragmentów innych dzieł w swojej pracy bez odwołania do ich twórców to plagiat. Nie wolno też nikomu zmieniać treści utworu. Prawa osobiste są wieczne i niezbywalne — musimy ich przestrzegać zawsze.</p>
  <p>Prawa majątkowe są zbywalne oraz ograniczone w czasie. Mają one charakter monopolu — autor ma prawo decydować o tym, kto i jak będzie wykorzystywał jego utwór. Mimo to prawa majątkowe ograniczone są dozwolonym użytkiem (więcej o dozwolonym użytku przeczytasz <a  class="content-link" target="_blank" href="{{ site.baseurl }}/img/dozwolony użytek infografika.pdf">tutaj</a>). Są to legalne sposoby wykorzystania utworu, na które nie potrzebujesz zgody twórcy. Przykładami dozwolonego użytku są m.in.:</p>
<p>
    <ul>
      <li class="bullet">kopiowanie i rozpowszechnianie utworu na użytek własny, rodziny i znajomych,</li>
      <li class="bullet">cytowanie utworu w całości lub fragmentach z podaniem źródła,</li>
      <li class="bullet">pobieranie utworu z internetu.</li>
      </ul>
</p>
   <p></p>
  <p></p>
  <p></p>
   <p></p>
   <p></p>
  <p></p>
  <p></p>
  
  <p>
  Aby tworzyć własne zasoby i udostępniać je w internecie, trzeba poznać podstawy prawa autorskiego. Bardzo przydają się też wolne licencje, które ułatwią dokonanie wyboru, w jakim stopniu chcemy nasze prace uwolnić (czyli co inni będą mogli zrobić z naszą pracą).
  </p>
  
  <p>
  Ponieważ na pierwszy rzut oka może się to wydawać skomplikowane, zebraliśmy infografiki i plakaty, które pomogą w poznaniu najważniejszych zasad niezbędnych do tworzenia własnych zasobów.
  </p>
  
  <p>
  <a class="content-link" target="_blank" href="https://ngoteka.pl/bitstream/handle/item/206/infograf_prawa_autorskie_kolor.jpg?sequence=13"><strong>Prawo autorskie</strong></a>
  </p>
  
  <p>
  <a class="content-link" target="_blank" href="https://creativecommons.pl/wp-content/uploads/2015/03/OERweek_poster_pl.pdf"> <strong>Otwarte zasoby edukacyjne</strong></a>
  </p>
  
  <p>
  <a class="content-link" target="_blank" href="https://centrumcyfrowe.pl/czytelnia/dozwolony-uzytek-w-edukacji-infografika/"> <strong>Dozwolony użytek edukacyjny</strong></a>
  </p>
  
  <p>
  <strong>Domena Publiczna - <a class="content-link" target="_blank" href="https://ngoteka.pl/bitstream/handle/item/333/swoboda%20uzycia_grafika.jpg?sequence=3">grafika</a> i <a class="content-link" target="_blank" href="https://ngoteka.pl/bitstream/handle/item/332/swoboda%20uzycia_muzyka.jpg?sequence=3">muzyka</a></strong>
  </p>
  
  <p>
  <a class="content-link" target="_blank" href="https://otwartezasoby.pl/wp-content/uploads/2016/07/CC_licencje_plakat_A2_ikony.pdf"><strong>Licencje Creative Commons</strong></a>
  </p>

</div> 


