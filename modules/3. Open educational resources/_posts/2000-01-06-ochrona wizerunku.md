---
layout: "course_page"

title: "Ochrona wizerunku"

---

<div class="text-center screen-title">
Ochrona wizerunku
</div>

<div class="screen-content">
  <p>
  Jeśli tworząc własne zasoby edukacyjne chcesz użyć zdjęć lub filmów, na których występują osoby trzecie (np. Twoi uczniowie lub koleżanki z pracy), musisz pamiętać o ochronie wizerunku.
  </p>
  
  <p>
  <ol>
<strong><li class="number">Co jest potrzebne do opublikowania zdjęcia z wizerunkiem osoby na wolnej
  licencji?
</li></strong>
    <p>Należy posiadać prawa autorskie do zdjęcia, a ponadto zgodę osoby, której wizerunek znajduje się na zdjęciu. Zgoda nie jest wymagana w trzech przypadkach:</p>
    <ol>
      <li class="number">gdy osoba portretowana otrzymała umówione wynagrodzenie i nie zastrzegła zakazu publikacji;</li>
      <li class="number">gdy osoba portretowana jest powszechnie znana, a wizerunek wykonano w związku z pełnieniem przez nią funkcji publicznych, w szczególności politycznych, społecznych, zawodowych;</li>
      <li class="number">gdy osoba stanowi jedynie szczegół całości takiej jak zgromadzenie, krajobraz, publiczna impreza.</li>
      <p>Na wykorzystanie wizerunku dzieci (osób małoletnich) potrzebna jest pisemna zgoda rodzica (opiekuna prawnego).</p>
    </ol>
    <strong><li class="number">Jaka jest zależność pomiędzy ochroną wizerunku a możliwością publikacji fotografi i na wolnej licencji?</li></strong>
    <p>Licencje CC nie obejmują zgody na rozpowszechnianie wizerunku. Zatem do opublikowania fotografii portretowej na wolnej licencji potrzebna jest zgoda portretowanego,chyba że mamy do czynienia ze wskazanymi wyżej wyjątkami.</p>
    <strong><li class="number">Kto powinien zadbać o uzyskanie zgody osób biorących udział w wydarzeniu
      na rozpowszechnianie ich wizerunku na zdjęciach zrobionych podczas imprezy?</li></strong>
    <p>Zgodę na rozpowszechnianie zdjęć w przypadku imprez powinien zdobyć organizator. Nie wymaga zgody rozpowszechnianie zdjęć osoby, która stanowi element zdjęcia przedstawiającego grupę osób, tłum podczas zgromadzeń i imprez publicznych (np. grupa osób podczas koncertu). Zgoda jest wymagana w przypadku portretów i zbliżeń konkretnych osób.</p>
</ol>
  </p>

</div> 
