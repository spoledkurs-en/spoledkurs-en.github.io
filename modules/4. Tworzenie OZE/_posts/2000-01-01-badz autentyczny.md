---
layout: "course_page"

title: "Bądź autentyczny"

---

<div class="text-center screen-title">
Wstęp
</div>

<div class="screen-content">
  <p>
  Nadszedł czas, aby zabrać się do konkretnej pracy nad własnym otwartym zasobem. W poprzednich modułach poznałaś/eś podstawy ideologiczne i korzenie, z których idea otwartości w edukacji się wywodzi. Dowiedziałeś/aś się również, jakie mechanizmy prawne wspierają otwartość w edukacji. W tej części powiemy więcej o tym, jak rozpocząć pracę i planowanie działań, na co warto zwrócić uwagę i gdzie szukać wsparcia.
  </p>
  
  <p>
Zabierając się do pracy, postaraj się od razu myśleć, co sprawi, że będzie ona przyjemniejsza. Dobrze dobrany temat? Ciekawa, nowa metoda pracy? Przyjaciele lub grupa, z którą będziesz pracować? Najpewniej Twoi uczniowie i uczennice zaakceptują to, co robisz pod warunkiem, że będzie to autentyczne, prawdziwie Twoje, a najlepiej jeszcze intrygujące lub inspirujące. Otwartość, nie tylko ta związana z zasobami, ale również z pracą w szkole jako taką, wymagać będzie od Ciebie trochę wysiłku na początku i zmiany sposobu myślenia. Zacznij od małego kroku, np. rozpocznij lekcję zupełnie inaczej niż zazwyczaj: zadaj intrygujące pytanie, zrób nietypowe ćwiczenie lub przywitaj się uczniami i uczennicami, tak aby poczuli że jest to wyjątkowy dzień. Otwartość to Twoja postawa. I oczywiście podziel się pomysłami i efektami z innymi nauczycielami i nauczycielkami.
  </p>
  
  <p>
  
  </p>

</div> 
