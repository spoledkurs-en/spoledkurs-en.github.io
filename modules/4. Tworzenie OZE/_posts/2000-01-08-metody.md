---
layout: "course_page"

title: "Metody edukacyjne"

---

<div class="text-center screen-title">
Metody edukacyjne
</div>

<div class="screen-content">
  <p>
  Wiesz już, co można włożyć we własny otwarty zasób. Wiesz też, jakie narzędzia polecamy do ich tworzenia. Wreszcie wiesz, jak może wyglądać efekt końcowy (jak pamiętasz - prawie dowolnie). Dobierz metody, które znasz i lubisz. Poniżej prezentujemy te, o których rozmawialiśmy w czasie I edycji SpołEdu:
  </p>
  
  <p>
  <strong>Praca w grupie</strong> - sprawdza się w małych i dużych klasach, wśród młodszych i starszych uczennic i uczniów. <br/>
W SpołEdzie część nauczycielek zajęła się właśnie tym tematem. <a class="content-link" target="_blank" href="https://pracawgrupach.centrumcyfrowe.pl/">Zapoznaj się</a> z wybranymi przez nich narzędziami, a jeśli uczysz matematyki to także ze zbiorem zadań do wykorzystania.

  </p>

<p><strong>Odwrócona lekcja</strong></p>
<p>Jest to znakomita metoda do zastosowania w szkole. Zakłada ona, że całą teorię poznaje się samemu w domu, np. za pomocą filmów wideo, zaś praktyczne ćwiczenia odbywa się na zajęciach. Taki sposób pracy można wykorzystać również na spotkaniach w bibliotece. Działa to trochę jak klub dyskusyjny, na który przychodzisz po przeczytaniu książki. <br>
<a class="content-link" target="_blank" href="https://cyfrowaakademia.ceo.org.pl/materialy/odwrocona-lekcja">Tu znajdziesz więcej materiałów</a>. </p>
<p><strong>Eduscrum</strong></p>
<p>Jest to metoda, która doskonale pozwala zarządzać procesem edukacyjnym. 
Polega na elastycznym zarządzaniu pracą, aby jak najskuteczniej osiągnąć założony cel, z wykorzystaniem wszystkich zasobów. Można ją zastosować w pracy z dziećmi, nastolatkami, ale również dorosłymi. Została zapożyczona ze świata nowych technologii, gdzie jest wykorzystywana do skutecznego zarządzania tworzeniem nowych produktów. <a class="content-link" target="_blank" href="{{ site.baseurl }}/img/pliki_tekstowe/eduScrum.pdf" > O eduscrumie </a> napisała dla nas Agata Wnuczek, która jest również ambasadorką SpołEdu.
</p>
<p><strong>Doradztwo zawodowe</strong></p>
<p>Na <a class="content-link" target="_blank" href="https://mapakarier.org/">Mapie Karier</a> znajdziesz wiele gier i pomysłów na zajęcia do pobrania w pliku PDF, np. zawodowe kalambury czy memory. Możesz je wykorzystać w trakcie spotkań, podczas których nie masz możliwości skorzystać z połączenia internetowego czy rzutnika.
Wszystkie materiały publikowane na Mapie Karier to otwarte zasoby edukacyjne.
Po Mapę Karier możesz sięgnąć np. gdy planujesz spotkanie:
</p>
<p><ul>
 <li class="bullet">dla rodziców dotyczące wyborów edukacyjno-zawodowych ich dzieci;</li>
  <li class="bullet">dla bibliotekarzy, nauczycieli i pedagogów z zakresu realizacji obowiązkowych zagadnień z doradztwa zawodowego w szkole;</li>
  <li class="bullet">dla najmłodszych czytelników, gdy wprowadzasz ich w świat biblioteki i pracujących w niej osób;</li>
  <li class="bullet">dla osób rozważających zmianę zawodową, które korzystają z oferty Twojej placówki;</li>
  <li class="bullet">dla seniorów, którym chcesz opowiedzieć o zmianach zachodzących na rynku pracy i pojawiających się na nim „zawodach przyszłości”.</li>
 </ul>
  </p>
<p>Chcesz się dowiedzieć, jak wykorzystać Mapę Karier w bibliotece, zajrzyj <a class="content-link" target="_blank" href="https://drive.google.com/open?id=10i0OQg_pGjyW6RNetgzBZQsxqsKTBuUK">tutaj</a>.</p>

</div> 
